# Handleiding: Hoe host ik een etentje? (of: hoe help ik iemand die een etentje organiseert?)

**In deze handleiding leggen we uit hoe jij een etentje voor Democratisch Verzet kan hosten, of hoe je iemand anders kan helpen die een etentje organiseert. Eerst vertellen we hoe je mensen kan uitnodigen, daarna wat je moet voorbereiden, wat je moet doen tijdens het etentje, en wat je moet doen na het etentje.**

> Tip: Een etentje kan je het beste samen met iemand anders hosten. Lijkt het jou wel leuk om een etentje te organiseren? Stuur ons een berichtje: [contact@democratischverzet.nl](mailto:contact@democratischverzet.nl)

## Hoe nodig ik mensen uit voor een etentje?

::youtube{id="ipvi5A4NmQY"}
::

Een vriend, familielid, buur of collega uitnodigen voor een etentje van Democratisch Verzet kan best spannend zijn. Wat als ze nee zeggen? Misschien wil je ze niet lastig vallen? Of misschien weet je niet goed hoe je het moet vragen?

Hier zijn wat tips:

1. Vraag: **"Heb jij vertrouwen in de politiek?"**. Maar 4% van de Nederlanders heeft vertrouwen in de politiek. Grote kans dat je gesprekspartner dit ook niet heeft.
2. **Probeer niet te overtuigen, maar luister aandachtig en vraag door.** Stel vragen zoals: Maak je je zorgen over onze democratie? Wat zou jij anders willen zien? Voel jij je ook wel eens machteloos? Maakt dat alles je wel eens boos of verdrietig? Zou je willen dat dit verandert?
3. **Nodig ze persoonlijk uit voor het etentje**: "Ik maak me ook zorgen over de Nederlandse democratie. Ik wil ook dat het verandert. Een vriend van me heeft een plan bedacht om daar wat aan te doen, en ik werd daar echt enthousiast van. Binnenkort host ik bij mij thuis een etentje. Lijkt het je leuk om daar bij te zijn?"

Twijfelen ze nog? Of hebben ze nog vragen? Je hoeft niet alle antwoorden te hebben. Je kan altijd zeggen: "Ik weet het eigenlijk ook nog niet precies. Maar ik weet wel dat ik me zorgen maak over de democratie, en ik denk dat we samen met betere ideeÃ«n kunnen komen dan ik in mijn etentje. En ik denk dat het sowieso gezellig wordt."

Kunnen ze niet op de dag van het etentje? Vraag dan of ze op de hoogte gehouden willen worden van toekomstige etentjes, en vraag of ze in de WhatsApp groep willen.

## Wat moet ik voorbereiden?

Het belangrijkste is dat je een paar mensen uitnodigd. De rest kunnen wij mee helpen! Maar zodat je alvast een idee hebt van wat er bij komt kijken, hier een kort lijstje:

### Locatie regelen

Een etentje kan gewoon bij jou thuis aan de keukentafel of in je huiskamer. Heb je geen geschikte plek thuis? Misschien kan het bij een vriend. Of stuur ons even een berichtje, dan kunnen we waarschijnlijk wel helpen!

Kosten voor de boodschappen kunnen we vergoeden met de donaties die mensen geven.

### Boodschappen doen & koken

Samen koken is altijd gezellig. Vraag bijvoorbeeld iemand die al heeft gezegd dat die wil komen, of ze jou willen helpen met koken. Weet je niet wat je moet koken? Vraag ons om hulp, we hebben een paar simpele recepten die altijd goed werken.

## Wat moet ik doen tijdens het etentje?

Host je voor de eerste keer een etentje? Dan komen wij langs om je te helpen. Wij vertellen dan wat over Democratisch Verzet, en samen gaan we het gesprek aan met de mensen die jij hebt uitgenodigd.

Zie de template agenda voor meer: [https://docs.google.com/document/d/1goaEpSTQSNYZIBtBwomTf1hlx0-Awl7d6DI_CDfqfBY/edit?tab=t.0](https://docs.google.com/document/d/1goaEpSTQSNYZIBtBwomTf1hlx0-Awl7d6DI_CDfqfBY/edit?tab=t.0)

## Wat moet ik doen na het etentje?

Tijdens het etentje maken we samen plannen voor volgende stappen.

Wij doen een follow up belletje binnen 24 uur naar iedereen die is geweest, om te kijken of ze nog vragen hebben en praktische dingen af te spreken (vooral degenen die ergens mee willen helpen).
