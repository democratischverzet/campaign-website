![Etentje](/img/koken.webp)

# Welkom bij Democratisch Verzet! Dit zijn 10 dingen die jij moet weten als nieuwe verzetsheld âœŒï¸

## 1. Wat is Democratisch Verzet?

Wij zijn een groep mensen die zich zorgen maakt over de Nederlandse democratie, en daar iets aan wil doen.

Iedereen die zich kan vinden in [onze 3 principes](/over#onze-3-principes) kan namens Democratisch Verzet in actie komen.

Als je een protest wil organiseren namens Democratisch Verzet, moet je je wel houden aan onze [5 actieregels](/over#onze-5-actieregels).

We hebben ook [10 groepsafspraken](/over#onze-10-groepsafspraken) die ons helpen om beter samen te werken.

## 2. We organiseren regelmatig online en fysieke kennismakingen

De beste (en gezelligste!) manier om meer te leren over Democratisch Verzet is door mee te doen aan een van onze kennismakingen. We organiseren regelmatig door heel Nederland gratis etentjes, en we hebben ook vaak een online kennismaking:

ğŸ‘‰ [Bekijk de agenda](/agenda)

![Mette](/img/mette.webp)

## 3. We schrijven handleidingen over alles wat we doen

Wil je bijvoorbeeld weten hoe je met mensen het gesprek kan aangaan over onze democratie? Wil je een etentje organiseren? Of wil je een flyer maken in onze huisstijl? Je leert het allemaal in onze [handleidingen](/handleidingen) en filmpjes!

We hebben zelfs [onze volledige strategie](https://docs.google.com/document/d/1jKKJ9TSNR6orGs0gb_NAYBJbsvE8_Bi3bxRq6xtRCpQ/edit?tab=t.hn7ogcihlppc) openbaar gemaakt, zodat iedereen kan zien wat we van plan zijn, en mee kan denken (1 uur leestijd).

Na ieder evenement vragen we ook altijd om feedback, zodat we onze handleidingen steeds beter kunnen maken.

## 4. We brengen verschillende organisaties bij elkaar

In onze agenda vind je ook evenementen van andere organisaties die zich inzetten voor een betere democratie. Want samen staan we sterker! En we hebben [een lijst](/handleidingen#andere-initiatieven) gemaakt van alle organisaties die zich inzetten voor een betere democratie in Nederland. Mis jij er nog een? Laat het ons weten!

![Huiskamergesprek](/img/huiskamergesprek.webp)

## 5. We praten Ã©n komen in actie

Wij geloven dat de democratie van de toekomst begint met goede gesprekken en naar elkaar luisteren.

Maar met alleen praten kom je er niet. We moeten ook onze handen uit onze mouwen steken en in actie komen. Sommige mensen in Nederland hebben te veel geld en macht, en die geven dat niet zomaar op.

Alleen als we met genoeg mensen zijn kunnen we Ã©chte verandering afdwingen. Met hoe meer mensen we zijn, hoe meer we kunnen bereiken.

## 6. Iedereen kan bijdragen, op je eigen manier

Of je nou extravert of introvert bent, of je je nou wel of niet identificeert als activist, of je nou veel tijd hebt of weinig tijd hebt: iedereen is welkom, iedereen is nodig.

We hebben mensen nodig die:

- ğŸœ Goed kunnen koken
- ğŸ§‘â€ğŸ¨ Kunstzinnig zijn
- ğŸ‘‚ Goed kunnen luisteren
- ğŸ“ Creatief kunnen schrijven
- ğŸ’ª Goed zijn in organiseren
- ğŸ§‘â€ğŸ’» Websites kunnen programmeren
- ğŸ“± Goed zijn in social media
- ğŸ­ Theatrale acties kunnen bedenken
- ğŸ» Muziek kunnen maken
- ğŸ“¸ Foto's en filmpjes kunnen maken
- ğŸ”¬ Academisch onderzoek kunnen doen
- ğŸ’ª Kunnen coachen en trainen
- ğŸ’¬ Echte netwerkers zijn

En nog veel meer!

## 7. We hebben twee eerste doelen: een breed maatschappelijk gesprek & samen de democratie van de toekomst vormgeven

Dit zijn de eerste 2 doelen die we willen bereiken:

**Doel 1: Breed maatschappelijk gesprek over de staat van de Nederlandse democratie.**

- Op dit moment is het narratief _"andere mensen stemmen verkeerd"_ en _"die andere extreme politieke partij is niet democratisch"_.
- Dit willen we veranderen naar _"onze democratie is kapot"_ en _"het huidige systeem met politieke partijen werkt niet"_.
- We moeten de democratie die we hebben niet 'redden' of 'behouden'. Nee, we moeten een betere democratie bouwen. Pas als we de kern van het probleem durven te benoemen, kunnen we het oplossen.

**Doel 2: Met zo veel mogelijk mensen de democratie van de toekomst vormgeven.**

- De huidige democratie werkt niet. Maar alleen het probleem benoemen is niet genoeg. Samen gaan we een hoopvol alternatief vormgeven.
- We leggen de nadruk op wat we delen, niet op wat ons verdeelt. We gaan praten over de waarden die we delen, en welke voorwaarden de democratie van de toekomst aan moet voldoen.
- We gaan niet voor andere mensen bepalen hoe de Nederlandse democratie eruit moet zien. Een grote en diverse groep mensen gaat samen de democratie van de toekomst vormgeven, zodat ons alternatief breed gedragen wordt.

We kunnen deze twee doelen alleen bereiken als we politieke hokjes weten te overstijgen. Het maakt niet uit wat je stemt, of dat je helemaal niet stemt. Iedereen is welkom, iedereen is nodig.

## 8. We werken in fases

We zijn nu in **fase 1** van ons plan: minstens 5 etentjes organiseren, kennismaken met zo veel mogelijk mensen, leren samenwerken en groeien als beweging. Dit is waar we de komende 2-3 maanden mee bezig zijn.

In **fase 2** gaan we door met etentjes in meer plekken in Nederland. Daarnaast gaan we kleine, creatieve en opvallende acties organiseren. Zo hopen we meer mensen te bereiken die we kunnen betrekken bij onze beweging. Tijdens fase 1 hebben we heel veel ideeÃ«n verzameld. In fase 2 hebben we genoeg mensen om samen de beste ideeÃ«n uit te voeren.

In **fase 3** gaan we opschalen. We gaan grotere acties organiseren, met als doel om meer mensen actief betrokken te krijgen. We hebben nu een sterk team van verzetshelden die alle nieuwe mensen persoonlijk verwelkomen. Tijdens deze fase organiseren we regelmatig trainingen, en zorgen dat iedereen een rol heeft die bij hen past. Tijdens deze fase gaan we ook lokale mobilisatieteams opzetten in verschillende plekken in Nederland.

In **fase 4** beginnen we voorzichtig met strategisch druk uitoefenen op organisaties en instanties die veel invloed hebben op onze democratie. We beginnen met organisaties en instanties waarvan we denken dat we ze relatief makkelijk om kunnen krijgen. We starten met een petitie die we door heel veel mensen laten ondertekenen. Als ze daar dan niet op reageren, dan beginnen we met kleine disruptieve acties, waardoor ze voelen dat het menens is.

## 9. Als alles in de soep loopt, dan proberen we het gewoon nog een keer

Wij komen in actie, want dat is het juiste om te doen. Meestal levert dat niet het gehoopte resultaat op. Maar dat is ok. We leren van onze fouten, en proberen het gewoon opnieuw.

Wij halen energie uit hoop geven aan de mensen om ons heen. Ieder individu die zich nÃ©t iets minder machteloos voelt, vieren we als een gigantische overwinning. En ondertussen leren we heel veel leuke nieuwe mensen kennen!

## 10. Wij weten ook niet alles

Sterker nog: de meeste vragen hebben we nog geen antwoord op! We zijn een jonge beweging, en we leren elke dag bij. We nodigen je uit om met ons mee te denken, en samen met ons op ontdekkingsreis te gaan.
